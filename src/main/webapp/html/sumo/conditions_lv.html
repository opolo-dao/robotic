<ol>
    <li>Sacensības notiek starp diviem robotiem. Sacensību mērķis – izstumt pretinieka robotu aiz ringa baltās līnijas.</li>
    <li>Ja jebkura robota daļa pieskaras laukuma daļai ārpus baltās līnijas, robots šo raundu ir zaudējis (ja tiek izmantots laukums podesta veidā, zaudējums tiek ieskaitīts, ja jebkura robota daļa pieskaras virsmai, kas atrodas ārpus podesta).</li>
    <li>Ja pēc raunda beigām neviens no robotiem netiek izstumts ārpus apļa robežām, par uzvarētāju tiek uzskatīts tas robots, kurš atrodas tuvāk apļa centram.</li>
    <li>Ja uzvarētāju nav iespējams noteikt ar iepriekš minētajām metodēm, lēmumu par uzvaru vai atkārtotu raundu pieņem sacensību tiesnesis.</li>
    <li>Raunda laikā komandu dalībnieki nedrīkst pieskarties robotiem.</li>
</ol>